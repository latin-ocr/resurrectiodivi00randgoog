2

14. Deucalioneis et qui non mersus in undis
Parnassus (mirum est) hisce latebit aquis,

15. Scilicet hic periit, perquem vos vivitiS, etqui
Multa Pierias nutriit arte Dcas,

16. Vidit ut hic artes nulla radice retentas,
Languere ut summo semina sparsa solo,

17. Crescere Pegaseas docuit, velut Hasta Quirini
Crevit, et exiguo tempore Laurus erat.

18. Ergo Heliconiadas docuit oum crescere divas,
Diminuent huius saecula nulla decus.

19. Nec ferre ulterius generosi pectoris aestus
Contemptum potuit, Diva Minerva, tuum.

20. Restituit calamus solitum divinus honorem
Dispulit et nubes alter Apollo tuas.

21. Dispulit et tenebras sed quas obfusoa vetustas
Temporis et prisci lippa senecta tulit;

22. Atque alias methodos sacrum instauravit acumen,
Gnossiaque eripuit, sed sua fila dedit.

aa. Scilicet antiquo sapientum vulgus in aevo
Tam claros oculos non habuisse liquet;

24. Hi velut Eoo surgens de littore Phoebus,
Hic velut in media fulget Apollo die:

25. Hi veluti Tiphys tentarunt aequora primum, Ι
At vix deseruit littora prima ratis

26. Pleiadas hic Hyadesque atque omnia sidera noscens,
Syrtes, atque tuos, improba Scylla, canes3

27. Scit q'uod vitandum est, quo dirigat aequore navem, ·
Certius et cursum nautica monstrat acus:

28. Infantes illi Musas, hic gignit adultas;
Mortales illi, gignit at iste Deas.

ae. Palmam ideo reliquis Magna Instauratio libris
Abstulit, et cedunt squalida turba sophi.

 

